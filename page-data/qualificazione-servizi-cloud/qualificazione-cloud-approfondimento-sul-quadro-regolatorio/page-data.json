{"componentChunkName":"component---src-templates-in-deep-qualification-template-js","path":"/qualificazione-servizi-cloud/qualificazione-cloud-approfondimento-sul-quadro-regolatorio","result":{"data":{"markdownRemark":{"html":"<p>La qualificazione dei servizi cloud rappresenta una delle linee di indirizzo della <a href=\"https://cloud.italia.it/strategia-cloud-pa/\" class=\"text-decoration-none font-weight-semibold\" rel=\"noreferrer\" target=\"_blank\" aria-label=\"Strategia Cloud Italia\">Strategia Cloud Italia</a>, e ha l’obiettivo di semplificare e regolamentare, dal punto di vista tecnico e amministrativo, l’acquisizione di servizi cloud da parte della PA. Da un punto di vista generale, la Strategia Cloud Italia guida e favorisce l’adozione sicura, controllata e completa delle tecnologie cloud da parte del settore pubblico, in linea con i principi di tutela della privacy e con le raccomandazioni delle istituzioni europee e nazionali. </p>\n<h2 class=\"h2 font-weight-semibold mt-4 mb-4\">L'evoluzione del quadro normativo: la determina di ACN</h2>\n<p>Dal 19 gennaio 2023 la qualificazione dei servizi cloud per la Pubblica Amministrazione diventa di competenza dell’Agenzia per la cybersicurezza nazionale, che subentra all’Agenzia per l’Italia digitale (AGID).</p>\n<p>La nuova procedura di qualificazione è indicata nel <a href=\"https://www.acn.gov.it/DecretodirettorialeQualificazioneServiziCloud2genn23DEFsigned.pdf\">Decreto direttoriale n. 29</a> del 2 gennaio 2023. Per garantire la continuità dei servizi qualificati già in uso dalle pubbliche amministrazione e per consentire una graduale armonizzazione della normativa nazionale, la determina prevede un regime transitorio prima della gestione ordinaria della qualificazione.</p>\n<p>Fino <strong>al 31 luglio 2023</strong> è previsto un regime transitorio. Durante questo periodo, i fornitori già in possesso di una qualificazione ancora valida, ottenuta ai sensi delle circolari AGID n. 2 e n. 3 del 2018, rientreranno nelle nuove qualifiche corrispondenti al trattamento di dati e ai servizi di natura ordinaria: livello QC1 per i servizi e livello Ql1 per le infrastrutture. Le nuove qualifiche saranno valide fino al <strong>18 gennaio 2024.</strong></p>\n<p>Le qualifiche QC1 e QI1 in corso di validità consentono di continuare, in deroga fino al 30 aprile 2023, il trattamento di <strong>dati e servizi critici e strategici</strong> delle PA già in essere. </p>\n<p>Tutte le pubbliche amministrazioni che, applicando la metodologia di classificazione indicata nella<a href=\"https://innovazione.gov.it/dipartimento/focus/strategia-cloud-italia/#la-classificazione-dei-dati-e-dei-servizi\"> determina ACN n. 306 del 18 gennaio 2022</a>, utilizzano fornitori cloud per la gestione di dati e servizi critici e strategici devono entro il <strong>28 febbraio 2023</strong>:</p>\n<ul>\n<li>informare i fornitori interessati per valutare eventuali adeguamenti;</li>\n<li>inviare alla <a href=\"mailto:acn@pec.acn.gov.it\">Pec di ACN (acn@pec.acn.gov.it)</a> i dettagli relativi ai dati e servizi critici o strategici gestiti tramite servizi e infrastrutture cloud.</li>\n</ul>\n<p>I fornitori <strong>privi di una qualificazione valida</strong> o che <strong>intendano promuovere un servizio o una infrastruttura già qualificati</strong> possono inviare ad ACN un’autodichiarazione per attestare di aver attuato le misure previste dalla <a href=\"https://assets.innovazione.gov.it/1642694131-det_307_cloud_ulteriorilerqc_20220118.pdf\">determina n. 307 del 18 gennaio 2022</a>, per il livello di qualificazione desiderato (QC1-QC4 per i Servizi, QI1-QI4 per le Infrastrutture). La qualificazione che ne risulterà sarà valida un anno a partire dalla data di concessione.</p>\n<p>Il <strong>regime ordinario</strong> di qualificazione partirà dal 1 agosto 2023 con la pubblicazione del nuovo Regolamento ACN relativo all’aggiornamento delle misure tecnico-organizzative e delle modalità di qualificazione di servizi e infrastrutture cloud. La nuova procedura di qualificazione avverrà attraverso una nuova piattaforma dedicata. </p>\n<p>Scopri le modalità e le tempistiche di qualificazione sul <a href=\"https://www.acn.gov.it/\">sito di ACN</a>.</p>\n<h2 class=\"h2 font-weight-semibold mt-4 mb-4\">Il quadro normativo precedente</h2>\n<p>A gennaio 2022 e seguendo le disposizioni del Regolamento AGID, l’Agenzia nazionale per la cybersicurezza ha predisposto, con <strong><a href=\"https://assets.innovazione.gov.it/1642694131-det_307_cloud_ulteriorilerqc_20220118.pdf\">determina n. 307 (PDF, 1.3 MB</a></strong> e <strong><a href=\"https://assets.innovazione.gov.it/1642754054-all1det307acn.pdf\">allegato (PDF, 2.3 MB)</a></strong>, i livelli minimi e le caratteristiche che devono assicurare le infrastrutture digitali e i servizi cloud di cui si avvalgono le pubbliche amministrazioni ulteriori rispetto a quelli definiti dal Regolamento Cloud. ACN fornirà le indicazioni sul nuovo percorso di qualificazione dei servizi cloud per la PA che i fornitori dovranno adottare entro il 18 gennaio 2023 per poter qualificare i propri servizi cloud ed erogarli alle pubbliche amministrazioni.</p>\n<p>Allo stesso tempo, con <strong><a href=\"https://assets.innovazione.gov.it/1642693979-det_306_cloud_modclass_20220118.pdf\">determina n. 306 (PDF, 1.4 MB)</a></strong> e <strong><a href=\"https://assets.innovazione.gov.it/1642694063-det_306_all1_20220118_modello.pdf\">allegato (PDF, 39 KB)</a></strong>, ACN ha diffuso il modello che definisce un processo sistematico di classificazione dei dati e dei servizi gestiti dalle PA.</p>\n<p>A dicembre 2021, l’Agenzia per l’Italia Digitale (AGID) ha indicato, nel <strong><a href=\"https://trasparenza.agid.gov.it/moduli/downloadFile.php?file=oggetto_allegati/213481843140O__O628+DT+DG+628+-+15+dic+2021+-+Regolamento+servizi+cloud.pdf\">Regolamento per il Cloud della PA (PDF, 758 KB)</a></strong>, pubblicato il 15 dicembre 2021, le evoluzioni del percorso di qualificazione cloud per servizi e infrastrutture cloud per la Pubblica Amministrazione. Il regolamento illustra i requisiti minimi per le infrastrutture digitali, le caratteristiche e le modalità di qualificazione e migrazione dei servizi cloud.</p>\n<p>Inoltre, il regolamento:</p>\n<ul>\n<li>stabilisce i livelli minimi di sicurezza, capacità elaborativa, risparmio energetico e affidabilità delle infrastrutture digitali per la pubblica amministrazione;</li>\n<li>definisce le caratteristiche di qualità, di sicurezza, di performance e scalabilità, interoperabilità, portabilità dei servizi cloud per la pubblica amministrazione;</li>\n<li>individua i termini e le modalità con cui le amministrazioni devono effettuare le migrazioni, anche stabilendo il processo e le modalità per la classificazione dei dati e dei servizi digitali delle pubbliche amministrazioni;</li>\n<li>indica le modalità del procedimento di qualificazione dei servizi cloud per la PA.</li>\n</ul>","frontmatter":{"date":"2023-01-13","title":"Quadro regolatorio","subtitle":"Il percorso attuale indicato dall'Agenzia Nazionale per la Cybersicurezza","tags":null},"timeToRead":4}},"pageContext":{"slug":"/qualificazione-servizi-cloud/qualificazione-cloud-approfondimento-sul-quadro-regolatorio"}},"staticQueryHashes":["705215811"]}