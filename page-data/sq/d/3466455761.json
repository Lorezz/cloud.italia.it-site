{"data":{"chunk1":{"html":"<p>La <a href=\"https://docs.italia.it/italia/cloud-italia/strategia-cloud-italia-docs/it/stabile/index.html\" class=\"text-decoration-none font-weight-semibold\" rel=\"noreferrer\" target=\"\\_blank\" aria-label=\"Strategia Cloud Italia\">strategia</a> applica il principio <a href=\"/glossario/#cloud-first\" class=\"text-decoration-none font-weight-semibold\">cloud first</a>, favorendo l’adozione prioritaria da parte delle Pubblica Amministrazione di strumenti e tecnologie di tipo cloud nello sviluppo di nuovi servizi e nell’acquisizione di software.</p>\n<p>La strategia, inoltre, individua tre obiettivi strategici che caratterizzano il percorso di trasformazione:</p>\n<ul>\n<li><strong>incentivare le PA all’adozione di soluzioni basate sul cloud computing</strong>, attraverso il modello cloud della PA, per proporre un’offerta di servizi digitali e infrastrutture tecnologiche sicure, efficienti, affidabili e autonome, in linea con i principi di tutela della privacy e le raccomandazioni destinate all’intero mercato europeo;</li>\n<li><strong>garantire la sicurezza degli asset strategici per il Paese mediante lo sviluppo del Polo Strategico Nazionale</strong>, un'infrastruttura ad alta affidabilità promossa dalla Presidenza del Consiglio dei ministri, consentendo il consolidamento dei data center delle pubbliche amministrazioni centrali;</li>\n<li><strong>valorizzare le pubbliche amministrazioni e la loro capacità di offrire servizi digitali.</strong></li>\n</ul>\n<h2 class=\"h2 font-weight-semibold mt-8 mb-4\">Il punto di partenza</h2>\n<p><strong>Le infrastrutture digitali ricoprono un ruolo vitale per gran parte delle attività della nostra vita quotidiana</strong> e sono l'ossatura portante del sistema di servizi che le pubbliche amministrazioni utilizzano ed erogano a cittadini e imprese. Le infrastrutture digitali della PA devono quindi essere <strong>affidabili, sicure ed economicamente sostenibili.</strong></p>\n<p>Secondo <a href=\"https://censimentoict.italia.it/index.html\" class=\"text-decoration-none font-weight-semibold\" rel=\"noreferrer\" target=\"\\_blank\" aria-label=\"il Censimento del Patrimonio ICT (link esterno)\">il Censimento del Patrimonio ICT</a> condotto dall'Agenzia per l'Italia digitale (AGID), <strong>nel 2019 il 95% dei 1252 data center analizzati erano carenti dei requisiti minimi di sicurezza, affidabilità, capacità elaborativa ed efficienza.</strong> Questo significa che buona parte dei servizi digitali offerti dalla Pubblica Amministrazione può essere vulnerabile agli attacchi informatici, oppure in difficoltà nel gestire i picchi di traffico. Allo stesso tempo, è emerso uno scarso utilizzo del cloud da parte della Pubblica Amministrazione. Per questo motivo, è stata definita la <strong>strategia per la migrazione verso il cloud delle pubbliche amministrazioni.</strong></p>\n<h2 class=\"h2 font-weight-semibold mt-8 mb-4\">I tre pilastri della Strategia Cloud Italia</h2>\n<p>La Strategia si basa su <strong>tre indirizzi fondamentali:</strong></p>\n<ul>\n<li><a href=\"/strategia-cloud-pa/classificazione-di-dati-e-servizi\" class=\"text-decoration-none font-weight-semibold\" rel=\"noreferrer\" aria-label=\"Classificazione di dati e servizi\"><strong>la classificazione di dati e servizi</strong></a>, che determina <strong>la tipologia di dati in possesso alle PA</strong> in base al danno che la loro compromissione provocherebbe al Paese;</li>\n<li><a href=\"/qualificazione-servizi-cloud\" class=\"text-decoration-none font-weight-semibold\" rel=\"noreferrer\" aria-label=\"Qualificazione dei servizi cloud\"><strong>la qualificazione dei servizi cloud</strong></a>, che definisce e cataloga quali servizi erogati da fornitori privati soddisfano i requisiti di sicurezza, affidabilità e scalabilità;</li>\n<li><a href=\"strategia-cloud-pa/polo-strategico-nazionale\" class=\"text-decoration-none font-weight-semibold\" rel=\"noreferrer\" aria-label=\"Polo Strrategico Nazionale\"><strong>il Polo Strategico Nazionale</strong></a>, <strong>l’infrastruttura dello Stato</strong> che garantisce adeguati livelli di continuità operativa e tolleranza  ai guasti per i servizi strategici e critici della PA. </li>\n</ul>\n<h2 class=\"h2 font-weight-semibold mt-8 mb-4\">Il modello Cloud della PA</h2>\n<p><strong>Migrare le PA al cloud richiede, inoltre, una metodologia strutturata:</strong> da questa esigenza è nato il “modello Cloud della PA”. Il modello contiene un manuale operativo, kit e strumenti utili a tutte le PA per facilitare il loro percorso di migrazione al cloud.</p>\n<p><a href=\"/programma-abilitazione-cloud/\" class=\"text-decoration-none font-weight-semibold\" rel=\"noreferrer\" aria-label=\"Programma di abilitazione\">Scopri di più sul programma di abilitazione.</a></p>\n<p>Infatti, non tutti i servizi cloud hanno le medesime caratteristiche di qualità, adeguate alle esigenze del settore pubblico. <strong>La strategia prevede, quindi, che le pubbliche amministrazioni adottino servizi cloud qualificati</strong>, che soddisfano i requisiti di sicurezza, affidabilità e scalabilità.\nLa qualificazione di servizi cloud e infrastrutture avviene secondo parametri idonei per le esigenze della PA e che rispettano i principi di:</p>\n<ul>\n<li><strong>miglioramento dei livelli di servizio, accessibilità, usabilità e sicurezza</strong> nel rispetto di standard definiti a livello internazionale;</li>\n<li><strong>sovranità digitale, controllo e protezione dei dati</strong> nel rispetto dei <strong>valori europei</strong>;</li>\n<li><strong>interoperabilità dei servizi e portabilità dei dati;</strong></li>\n<li><strong>riduzione del rischio di <em>vendor lock-in</em></strong>, ossia che le pubbliche amministrazioni diventino dipendenti dai fornitori di tecnologie;</li>\n<li><strong>riqualificazione dell’offerta</strong>, ampliamento e diversificazione del mercato dei fornitori anche verso start-up e pubbliche e medie imprese;</li>\n<li><strong>resilienza, scalabilità, reversibilità.</strong></li>\n</ul>\n<h2 class=\"h2 font-weight-semibold mt-8 mb-4\">Il ruolo del Piano Nazionale di Ripresa e Resilienza</h2>\n<p><strong>Italia Domani</strong>, il Piano Nazionale di Ripresa e Resilienza, <strong>mette a disposizione 1,9 miliardi di euro per sostenere la migrazione al cloud della Pubblica Amministrazione.</strong> Lo fa attraverso due misure: </p>\n<ul>\n<li>la <strong>Misura 1.1</strong>, dedicata alle pubbliche amministrazioni centrali, le Aziende sanitarie locali (Asl) e le aziende ospedaliere;</li>\n<li>la <strong>Misura 1.2</strong>, che si rivolge a più di 12 mila enti, tra cui Comuni, scuole, Asl.</li>\n</ul>\n<p><a href=\"/strategia-cloud-pa/le-misure-del-piano-nazionale-di-ripresa-e-resilienza\" class=\"text-decoration-none font-weight-semibold\" rel=\"noreferrer\" aria-label=\"Le misure del PNRR\">Scopri di più sulle Misure del PNRR.</a></p>"}}}