{"data":{"textChunk1":{"html":"<p>Il processo di qualificazione cloud, una delle linee di indirizzo principali della Strategia Cloud Italia, semplifica e regolamenta, dal punto di vista tecnico e amministrativo, l’acquisizione di servizi cloud da parte delle pubbliche amministrazioni.</p>\n<p>I fornitori cloud che intendono erogare servizi <a href=\"/glossario/#iaas\" class=\"text-decoration-none font-weight-semibold\" rel=\"noreferrer\" target=\"_blank\" aria-label=\"Infrastructure as a Service\">Infrastructure as a Service (IaaS)</a>, <a href=\"/glossario/#paas\" class=\"text-decoration-none font-weight-semibold\" rel=\"noreferrer\" target=\"_blank\" aria-label=\"Platform as a Service\">Platform as a Service (PaaS)</a> e <a href=\"/glossario/#saas\" class=\"text-decoration-none font-weight-semibold\" rel=\"noreferrer\" target=\"_blank\" aria-label=\"Software as a Service\">Software as a Service (SaaS)</a> destinati alle pubbliche amministrazioni devono ottenere, per questi servizi,  la qualificazione rilasciata dall’Agenzia per la Cybersicurezza Nazionale.</p>"},"textChunk2":{"html":"<h2>Il percorso attuale di qualificazione</h2>\n<p>Dal 19 gennaio 2023 la qualificazione dei servizi cloud per la PA è di competenza dell’<strong>Agenzia per la Cybersicurezza Nazionale (ACN)</strong>, che è subentrata all’Agenzia per l’Italia digitale (AGID).</p>\n<p>ACN ha previsto un regime transitorio fino al gennaio 2024. In seguito, il nuovo percorso di qualificazione diventerà effettivo, con la pubblicazione del nuovo Regolamento ACN e della nuova piattaforma web per inviare le richieste di qualificazione.</p>\n<div class=\"col-12 text-center mt-3 mb-5\">\n<a href=\"https://www.acn.gov.it\" class=\"btn btn-primary\" target=\"_blank\">Vai al sito di ACN</a>\n</div>\n<h3>Modalità di qualificazione</h3>\n<p>I fornitori che hanno già una qualificazione attiva potranno beneficiare, fino al <strong>18 gennaio 2024</strong>, del nuovo livello di qualificazione previsto dal <a href=\"https://www.acn.gov.it/DecretodirettorialeQualificazioneServiziCloud2genn23DEFsigned.pdf\">Decreto direttoriale n. 29 del 2 gennaio 2023</a> di ACN. Il nuovo livello corrisponde al trattamento di dati e ai servizi di natura ordinaria così come indicati dalla metodologia di classificazione dei dati e dei servizi. I fornitori privi di una qualificazione valida o che intendano promuovere un servizio o una infrastruttura già qualificati possono inviare ad ACN una specifica istanza secondo le indicazioni presenti sul <a href=\"https://www.acn.gov.it/strategia/strategia-cloud-italia/qualificazione-cloud\">sito dell’Agenzia</a>.</p>\n<h3>Deroga al trattamento e autodichiarazione</h3>\n<p>Per i fornitori che trattano dati e servizi critici o strategici è prevista una deroga per il trattamento fino al <strong>30 aprile 2023</strong>. Entro quella data i fornitori dovranno produrre un’autodichiarazione che certifica l’adozione delle misure previste per infrastrutture e servizi cloud che trattano dati critici o strategici, così come definite nella <a href=\"https://assets.innovazione.gov.it/1642694131-det_307_cloud_ulteriorilerqc_20220118.pdf\">determina n. 307/2022</a>. La dichiarazione dovrà essere inviata all’indirizzo di <strong>posta elettronica certificata (Pec)</strong> di ACN (<a href=\"mailto:acn@pec.acn.gov.it\">acn@pec.acn.gov.it</a>).</p>\n<p>Tutte le pubbliche amministrazioni che applicano la metodologia di classificazione dei dati e dei servizi indicata nella <a href=\"https://assets.innovazione.gov.it/1642693979-det_306_cloud_modclass_20220118.pdf\">Determina ACN n. 306 del 18 gennaio 2022</a> e utilizzano fornitori cloud per la gestione di dati e servizi di livello critico o strategico, dovranno entro il <strong>28 febbraio 2023</strong>:</p>\n<ul>\n<li>informare i fornitori interessati per valutare eventuali adeguamenti;</li>\n<li>inviare alla Pec di ACN i dettagli relativi ai dati e servizi critici o strategici gestiti tramite servizi e infrastrutture cloud. </li>\n</ul>\n<p><strong>I fornitori privi di una qualificazione valida</strong> o che intendano promuovere un servizio o una infrastruttura già qualificati possono inviare ad ACN un’autodichiarazione che attesta di aver attuato le misure previste dalla <a href=\"https://assets.innovazione.gov.it/1642694131-det_307_cloud_ulteriorilerqc_20220118.pdf\">determina n. 307 del 18 gennaio 2022</a> per il livello di qualificazione desiderato (QC1-QC4 per i Servizi, QI1-QI4 per le Infrastrutture). La qualificazione sarà valida per 12 mesi a partire dalla data di concessione.</p>\n<h3>I contenuti della determina 307/2022 di ACN</h3>\n<p>Per garantire opportuna protezione ai dati e ai servizi strategici, critici e ordinari, il 18 gennaio 2022 l’Agenzia per la cybersicurezza nazionale, d’intesa con il Dipartimento per la trasformazione digitale, ha adottato la <a href=\"https://assets.innovazione.gov.it/1642694131-det_307_cloud_ulteriorilerqc_20220118.pdf\">determina n. 307/2022</a> su:</p>\n<ul>\n<li>i relativi requisiti minimi e le caratteristiche che devono assicurare le infrastrutture digitali e i servizi cloud di cui si avvalgono le pubbliche amministrazioni;</li>\n<li>il nuovo processo di qualificazione dei servizi cloud per la PA.</li>\n</ul>\n<p>La determina prende in considerazione diversi aspetti:</p>\n<ul>\n<li>la <strong>gestione operativa dei servizi</strong>, in particolare gli standard tecnico-organizzativi applicativi e le misure di controllo sui dati;</li>\n<li>i <strong>requisiti di sicurezza</strong> per la gestione dei dati, l’erogazione di servizi e le condizioni contrattuali relative alla rendicontazione.</li>\n</ul>\n<p>In particolare, l’impianto si basa su un elenco di misure ispirate alle migliori pratiche e agli standard nazionali (ad esempio, il <a href=\"https://www.cybersecurityframework.it/\">Framework Nazionale per la Cyber Security e Data Protection</a>) e internazionali, in piena coerenza con le più recenti evoluzioni normative in relazione al rischio e all’evoluzione della minaccia di natura cibernetica.</p>\n<h2>Abilitarsi come fornitori per Comuni e scuole</h2>\n<p>Per abilitarsi come fornitori per l’avviso “Abilitazione al cloud per le PA Locali” del PNRR rivolto a Comuni e scuole, è possibile accreditarsi al <a href=\"https://www.acquistinretepa.it\" class=\"text-decoration-none font-weight-semibold\" rel=\"noreferrer\" target=\"_blank\" aria-label=\"Mercato elettronico della PA(link esterno)\">Mercato elettronico della PA (MEPA)</a>, seguendo <a href=\"https://www.acquistinretepa.it/opencms/opencms/come_vendere.html\" class=\"text-decoration-none font-weight-semibold\" rel=\"noreferrer\" target=\"_blank\" aria-label=\"percorso guidato sul sito (link esterno)\">il percorso guidato sul sito.</a></p>\n<p>MEPA è il catalogo fornitori che agevola le PA nell’individuare potenziali fornitori per diversi servizi, fra cui la migrazione al cloud qualificato. I fornitori abilitati alla categoria merceologica “Servizi per l’Information &#x26; Communication Technology” possono caricare a catalogo le proprie offerte, seguendo la documentazione relativa al <em>cloud computing</em> (Capitolato d’Oneri e Capitolato tecnico), e renderle acquistabili dalle PA tramite ordine diretto.</p>"}}}